“… cos'è la durata.” Questo progetto di ricerca musicale si pone come strumento di indagine su concetti di durata nelle più ampie e trasversali connotazioni: dalla semplicità del significato del termine durata in forma di parametro, fino alla complessità opposta quando, accostata a parole di solo senso come silenzio, anche la durata smette di significare ed allude a predisposizioni percettive, attive al solo livello fisico. Una ricerca musicale che si dispone a tela di ragno nella relazione tra gli strumenti acustici (tradizionali e aumentati), l'interprete (messo in condizione di ascolto privilegiato) e l'opera musicale (quale momento iniziale, attimo in cortocircuito di attività creativa e contemplativa). Il “canto alla durata” si distribuisce in forma di luogo, suono-tempio dell'osservazione, dell'esperienza e della contemplazione:

“O scossa della durata nel tempo | tu mi circondi con uno spazio descrivibile | e già descriverlo crea i suoi nuovi spazi!”
